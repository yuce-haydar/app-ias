HBB’DEN SAMANDAĞ’A MODERN TAZİYE VE ADAKEVİ 

Hatay Büyükşehir Belediyesi (HBB), Başkan Mehmet Öntürk'ün talimatları doğrultusunda, vizyon projelerini hayata geçirmeye devam ediyor.

Hatay İmar Sanayi Anonim Şirketi (HİSAŞ) tarafından Samandağ ilçesi Mızraklı Mahallesi'nde modern bir taziye ve adakevinin temeli atıldı.

2 Katlı 960 m²lik Yapı 240 Kişiye Hizmet Verecek

Toplamda 960 metrekarelik bir alanıyla bölge insanın ihtiyaçlarını karşılayacak olan manevi yapı, zemin ve birinci kat olmak üzere iki kattan oluşacak ve 240 kişiye hizmet verecek.

İkram, Hizmet ve Maneviyat Alanlarına Sahip

Zemin katta taziye salonu, depolar, aş ikram terası, genel kullanım odası, mutfak, bulaşıkhane, adak/kurbanlık kesimhane ve odunluk gibi alanlar yer alacak. Birinci katta ise namazgah salonu, depolar ve ayakkabılıklar bulunacak.

HİSAŞ yetkilileri, sosyal altyapının güçlendirilmesine ve vatandaşların ihtiyaçlarının karşılanmasına yönelik çalışmaların devam edeceğini iletti.
----
HBB’NİN KIRSAL DÖNÜŞÜM PROJESİNDE KONUTLAR YÜKSELİYOR

Hatay Büyükşehir Belediyesi (HBB), kırsal dönüşüm hamlesi kapsamında inşa edilen köy konutlarının inşasına hız kesmeden devam ediyor.

Göreve gelir gelmez vizyon projelerini hayata geçirmeye devam eden HBB Başkanı Mehmet Öntürk'ün talimatları doğrultusunda, ilk etap sosyal konut projesi hayata geçirildi.

Hatay İmar Sanayi Anonim Şirketi (HİSAŞ) tarafından Kırıkhan ilçesi Karamağara Mahallesi’nde inşa edilen kırsal konutlar yükselmeye başladı.

Konutların Kaba İnşaatı Tamamlandı

Karamağara Mahallesi’nde konutların kaba inşaatı tamamlanırken inşaatlarda ince işçilik çalışmaları yürütülüyor. Altyapı ve çevre düzenleme işlemlerine ise eş zamanlı olarak başlanacak.

HİSAŞ yetkilileri; 2. etap ve 3. etap evlerin yapımına en kısa sürede başlayacaklarını belirtti.
---
HBB'DEN ALTINÖZÜ’NE ÇOK AMAÇLI SALON

Hatay Büyükşehir Belediyesi (HBB), “Hatay Ayağa Kalkıyor” misyonuyla il genelinde vizyon projelerini hız kesmeden hayata geçiriyor.

Göreve geldiği günden bu yana vaatlerini birer birer gerçekleştiren HBB Başkan Mehmet Öntürk’ün talimatları doğrultusunda, Hatay İmar Sanayi Anonim Şirketi (HİSAŞ) tarafından pek çok projenin temeli atıldı.

Halı sahalar, adakevleri, kreşler, fizyoterapi merkezi gibi birden fazla projenin yapımını aynı anda yürüten HİSAŞ; Altınözü ilçesi Toprakhisar Mahallesi'nde çok amaçlı salonunun temelini attı.

1200 m²lik Alanıyla Hizmet Verecek

1200 metrekarelik alanda inşa edilecek çok amaçlı salon; giriş holü, ana salon, mutfak, kadın-erkek mescit ve abdesthaneler, tuvaletler, muhtar odası, sınıf ve temizlik odası gibi donatılara sahip olacak. 

Her Türlü Organizasyon Yapılabilecek

Düğün, nişan, toplantı, eğitim ve sosyal etkinliklere uygun olarak inşa edilen salon, bölge sakinlerinin hizmetine sunulacak.

Betonarme ve Çelik Birlikte Kullanılıyor
 
Yapının inşasında betonarme ve çelik sistem birlikte kullanıldığını aktaran HİSAŞ yetkilileri, çok amaçlı salonun en kısa sürede tamamlayarak vatandaşların hizmetine sunacaklarını iletti.

Muhtarında Başkan Öntürk’e Teşekkür

Toprakhisar Mahallesi Muhtarı Mehmet Hasip Arslan, “Hizmetlerinden dolayı Başkan Mehmet Öntürk ve daire başkanlarına çok teşekkür ediyorum. İnşaatımızın temelini attık, çalışmalar devam ediyor.” dedi.
----
HBB’DEN KIRIKHAN’A BUTİK YARI OLİMPİK YÜZME HAVUZU

Hatay Büyükşehir Belediyesi (HBB), “Hatay Ayağa Kalkıyor” misyonuyla il genelinde vizyon projelerini vatandaşlarla buluşturmaya devam ediyor.

Projeleriyle Hatay’ın spor altyapısını güçlendirmeye devam eden HBB Başkanı Mehmet Öntürk’ün talimatları doğrultusunda, Hatay İmar Sanayi Anonim Şirketi (HİSAŞ) Kırıkhan ilçesi Cumhuriyet Mahallesi’nde butik yarı olimpik yüzme havuzunun projesinin temelini attı.

 1500 m² Alanıyla Tüm Sporseverlere Hizmet Verecek

Toplam 1500 m² alana sahip olacak tesis, 25x12,5 m ölçülerinde, 5 kulvarlı butik bir yüzme havuzu olarak gençlere, çocuklara ve tüm sporseverlere hizmet verecek.

HİSAŞ Yetkilileri: En Kısa Zamanda Tamamlayacağız

200 kişilik kapasiteye sahip yüzme havuzunda idari bina, sağlık odası ve tribün bulunduğunu aktaran HİSAŞ yetkilileri, inşaatı en kısa zamanda tamamlayıp yüzme havuzunu vatandaşların kullanımına açacaklarını iletti.
---
KONU: BASIN BÜLTENİ
TARİH: 17.06.2025

BAŞKAN ÖNTÜRK, ALTINÖZÜ’NDE HİSAŞ PROJELERİNİ İNCELEDİ

Hatay Büyükşehir Belediye (HBB) Başkanı Mehmet Öntürk, bir dizi ziyaret kapsamında Altınözü ilçesine gitti. 

Ziyaret programı çerçevesinde, Hatay İmar Sanayi Anonim Şirketi (HİSAŞ) tarafından yürütülen projeleri yerinde inceleyen Başkan Öntürk, çalışmalar hakkında yetkililerden bilgi aldı.

Toprakhisar Mahallesi’nde inşa edilen çok amaçlı salonu ve Karsu Mahallesi’nde yapımı süren kreşi ziyaret eden Başkan Mehmet Öntürk, projelerin ilerleyişini yerinde değerlendirdi.

Başkan Öntürk’e ziyaretlerinde Altınözü Belediye Başkanı Rıfat Sarı ve Kumlu Belediye Başkanı İbrahim Paç eşlik etti. 

Haberin görsellerini aşağıdaki linkten indirebilirsiniz: 
Fotoğraf: https://sendgb.com/K9kypjJC7id
Video: https://sendgb.com/6EsrJlcyfIj
----

HBB, PAYAS’TA “MODERN HALI SAHA PROJESİNİ” HAYATA GEÇİRDİ
 Hatay Büyükşehir Belediyesi (HBB) Başkanı Mehmet Öntürk’ün “Hatay Ayağa Kalkıyor” ilkesiyle çalışmalarına devam eden HBB ekipleri, bütün alanlarda Hatay’ın geleceğine yatırım yapmaya devam ediyor. 
Ulaşım, altyapı, turizm ve spor alanlarında yaptığı yatırımlar ile vatandaşların hayatını kolaylaştırmayı hedefleyen HBB, gençlerin modern bir alanda spor yapması adına başlatılan “Modern Halı Saha” projesini Payas Cumhuriyet Mahallesi’nde devam ettirdi.
HBB bünyesindeki İMAR A.Ş tarafından temeli atılan Payas Halı Saha ve Kafeterya projesi kapsamında bilgi veren HBB, içerisinde çim halı saha, kafeterya ile soyunma kabinlerinin bulunduğu tesisin sosyal kültürel anlamda bölgeye önemli değer katacağını belirtti.
Spor’a Ve Gençliğe Verdiği Desteklerden Dolayı Başkan Öntürk’e Teşekkür
Payas’ta yapımına başlanan projenin bölge genelindeki genç kesime önemli derecede sosyal alan oluşturacağını belirten Cumhuriyet Mahalle Muhtarı Şenol Urman, gençlerin stres atmaları için yapılan halı saha ve kafeterya projesi için ve spor alanında yapılan hizmetler için Başkan Öntürk ile emek veren personellere teşekkür etti. 
Not: Haberin görsellerini aşağıdaki linkten indirebilirsiniz:
Fotoğraf link:  https://we.tl/t-sql3N0X27y 
Video link: https://sendgb.com/DhmorvBjsHO 

---
BAŞKAN ÖNTÜRK KUMLU’DA KREŞ TEMELİ ATTI

Hatay Büyükşehir Belediyesi (HBB), Başkan Mehmet Öntürk'ün seçim döneminde verdiği vaatlerini hayata geçirmeye devam ediyor.

Bir dizi ziyaretler ve HBB Meclis Toplantısı için Kumlu’da bulunan Başkan Öntürk; Cumhuriyet Mahallesi’nde yapımına başlanan kreşin temel atma törenine katıldı.

Törene İlçe Protokolü Katıldı

Törene ayrıca Kumlu Kaymakamı Onur Alp Bıçakcı, Kumlu Belediye Başkanı İbrahim Pac, İlçe Jandarma Komutanı J. Ütğm. Kemal Karahan, İlçe Emniyet Müdürü Yusuf Kaba, Hatay İmar Sanayi Anonim Şirketi Genel Müdürü Halil İbrahim İmren, HBB daire başkanları ve vatandaşlar katıldı.

Donatılarıyla Çok Yönlü Kreş

Hatay İmar Sanayi Anonim Şirketi (HİSAŞ) tarafından 600 metrekarelik alanda yapımına başlanan kreş içerisinde; tuvaletler, temizlik odası, ısıtma merkezi, dört sınıf, yemekhane, mutfak, etkinlik odası, uyku ve oyun alanının yanı sıra ofis yer alacak.

Başkan Öntürk: En Kısa Zamanda Hizmete Sunacağız

Göreve geldiği günden bu yana eş zamanlı olarak pek çok projeyi 15 ilçede hayata geçirdiklerini hatırlatan Başkan Öntürk, çocukların güvenli, sağlıklı ve eğitici bir ortamda büyümesini desteklemek amacıyla kreşin inşaatını en kısa sürede tamamlayarak vatandaşların hizmetine sunacaklarını iletti.

Not: Haberin görsellerini aşağıdaki linkten indirebilirsiniz:
Fotoğraf: https://sendgb.com/UoL3niWZqYg
Video: https://sendgb.com/0RwYTcC6qUd


----
BAŞKAN ÖNTÜRK KUMLU’DA HALI SAHA TEMEL ATMA TÖRENİNE KATILDI

Hatay Büyükşehir Belediyesi (HBB), Başkan Mehmet Öntürk’ün talimatlarıyla, Hatay’ın spor altyapısını güçlendirmeye yönelik projelerine bir yenisini daha ekledi.

Bir dizi ziyaretler için Kumlu’da bulunan Başkan Öntürk, Hatay İmar Sanayi Anonim Şirketi (HİSAŞ) tarafından Akkerpiç Mahallesi’nde halı saha ve kafeterya kompleksinin temel atma törenine katıldı.

Törene İlçe Protokolü Katıldı

Halı saha temel atma törenine ayrıca Kumlu Kaymakamı Onur Alp Bıçakcı, Kumlu Belediye Başkanı İbrahim Pac, İlçe Jandarma Komutanı J. Ütğm. Kemal Karahan, İlçe Emniyet Müdürü Yusuf Kaba, Hatay İmar Sanayi Anonim Şirketi Genel Müdürü Halil İbrahim İmren, HBB daire başkanları ve vatandaşlar katıldı.

Her Türlü Donatıya Sahip Halı Saha

Modern donanımlara sahip halı saha; soyunma odaları, duş kabinleri, tuvaletler, yönetim birimi, depo ve kafeterya gibi donanımlarıyla bölge gençlerine ve sporseverlere konforlu bir spor alanı sunacak.

Başkan Öntürk: En Kısa Zamanda Hizmete Sunacağız

Seçim döneminde verdiği vaatleri birer birer hayata geçirdiklerini hatırlatan Başkan Öntürk, halı sahanın inşaatını en kısa sürede tamamlayarak vatandaşların hizmetine sunacaklarını iletti.

Not: Haberin görsellerini aşağıdaki linkten indirebilirsiniz:
Fotoğraf: https://sendgb.com/GvPxu3NSmpX
Video: https://sendgb.com/zrnYhP7eLBk



----
BAŞKAN ÖNTÜRK’TEN BELEN'E BEDESTEN MEYDAN PROJESİ
Hatay Büyükşehir Belediyesi (HBB), Başkan Mehmet Öntürk’ün liderliğinde vizyon projelerini hayata geçirmeye devam ediyor. 
HBB iştiraki Hatay İmar Sanayi AŞ (İMAR AŞ) tarafından Belen ilçesi Soğukoluk Mahallesi’nde yapımına başlanan Soğukoluk Bedesten Meydan Projesi hızla ilerliyor.
2 Bin 500 M² Alanda 15 Bölüm 
Temellerinin atıldığı bedestende toplam 2 bin 500 m² açık ve kapalı alana sahip olacak projede, mahalle sakinlerinin ihtiyaçlarına yanıt verecek şekilde planlanan 15 bölüm yer alıyor. 
Çeşitli Sosyal Donatılar Mevcut
Yapı içerisinde; fırın, restoran, market, muhtarlık, kıraathane, aile çay bahçesi ve 3. nesil kahveci gibi sosyal donatılar yer alacak.
İMAR AŞ yetkilileri, şu ana kadar 5 adet dükkânın temelinin atıldığını belirterek çalışmalarını yaz aylarında tamamlayacaklarını belirtti.
Soğukoluk Mahallesi Muhtarı ise projeyi "yüz yılın yatırımı" olarak değerlendirerek Belen gençlerine ilk kez böyle bir hizmetle tanıştığı için de Başkan Mehmet Öntürk’e teşekkürlerini iletti. 

Not: Haberin video ve fotoğraflarını aşağıdaki linklerden indirebilirsiniz:
Fotoğraf: https://sendgb.com/sy2r9gD03N7
Video: https://sendgb.com/XV6kAs3UWZ0

----
BÜYÜKŞEHİRDEN ALTINÖZÜ’NE KREŞ PROJESİ 

Hatay Büyükşehir Belediyesi (HBB), çocukların güvenli, sağlıklı ve eğitici bir ortamda büyümesini desteklemek amacıyla yeni bir sosyal sorumluluk projesini hayata geçiriyor. 

Hatay Büyükşehir Belediyesi HİSAŞ (Hatay İmar Sanayi A.Ş) tarafından temelleri atılan modern ve donanımlı kreşler inşa ederek, çalışan ailelerin en büyük sorunlarından biri olan çocuk bakımına kalıcı bir çözüm sunmayı hedefliyor.

Proje kapsamında inşa edilecek kreşler, çocukların sosyal aktivitelerini destekleyecek şekilde planlanmış olup içerisinde oyun alanları, yemekhane, uyku odası, sanat ve etkinlik atölyeleri ile çocuklara yönelik çağdaş bir eğitim anlayışı benimsenecek. 

Başkan Sarı’dan Teşekkür

Altınözü Belediye Başkanı Rıfat Sarı, projeyle ilgili yaptığı açıklamada, “Altınözü’ne güzel bir proje kazandırmanın mutluluğu ve gururu içerisindeyim. Çocuklarımızın çok güzel ortamlarda yetişebileceği ve ailelerimizin güvenle çocuklarını bırakabileceği kreşimizin temelini atıyoruz. Verdiği desteklerden dolayı Sayın Cumhurbaşkanımıza, Bakanlarımıza, HBB Başkanımıza, HİSAŞ yetkililerine ve emeği geçen herkese teşekkür ediyorum.” İfadelerini kullandı. 

HİSAŞ yetkilileri, çocukların mutlu, ailelerin huzurlu bir yaşam sürebilmesi için çalışmalarına hız kesmeden devam edeceklerini ve kreşlerin kısa süre içinde tüm ilçelere yaygınlaştırılacağını açıkladı. 

Haberin görsellerini aşağıdaki linkten indirebilirsiniz: 

Fotoğraf: https://sendgb.com/51YuFMtnK4m 

Video: https://sendgb.com/W561JX7lDwp
---
HBB’DEN YAYLADAĞI’NA HALI SAHA MÜJDESİ

Hatay Büyükşehir Belediyesi (HBB), seçim sürecinde verdiği sözleri hızla hayata geçirerek şehre yeni yatırımlar kazandırmayı sürdürüyor.

HBB Fen İşleri Dairesi Başkanlığı ve HİSAŞ İMAR AŞ, Başkan Öntürk’ün talimatıyla gençlerin ve çocukların sporu ve sağlıklı yaşamı teşvik etmek amacıyla Modern Halı Saha Projesi’ni hayata geçirmeye devam ediyor. 

Görentaş Halı Sahası Yolda 	 

Halı saha inşa çalışmalarının başladığı Yayladağı ilçesine bağlı Görentaş Mahallesi’nde; içerisinde halı saha, soyunma odaları ve kafeterya bulunan tesisin inşa çalışmaları sürüyor.

Çalışmaların kısa zamanda tamamlanacağını belirten HBB Fen İşleri Dairesi Başkanlığı ve HİSAŞ İMAR AŞ yetkilileri, genç ve çocukların spor yapmaları için il genelinde halı sahaların yapımına da başlanacağını belirtti.

Muhtardan Başkan Öntürk’e Teşekkür

Çalışmalara dair düşüncelerini aktaran Görentaş Mahallesi Muhtar Abdulberi Aktaran, “Yapımı devam eden halı saha, kafeterya projesi ve diğer hizmetleri gençlerimize sunduğu için HBB Başkanımız Mehmet Öntürk’e teşekkürlerimim sunarım.” diye konuştu.


Not: Haberin video ve fotoğraflarını aşağıdaki linklerden indirebilirsiniz:
Video: https://sendgb.com/tINurHAF3Bv 
Fotoğraf: https://sendgb.com/8oePMRbOBIF
--
HBB’DEN KIRIKHAN’A SPOR MÜJDESİ

Hatay Büyükşehir Belediyesi (HBB), gençlerin ve çocukların sporla buluşmasını sağlamak amacıyla ilçelere modern halı sahalar kazandırmaya devam ediyor.

HBB İMAR AŞ, Başkan Öntürk’ün talimatıyla sporu ve sağlıklı yaşamı teşvik etmek amacıyla Modern Halı Saha Projesi’ni hayata geçirmeye başladı.

Güzelce’nin Halı Sahası Yolda

Halı saha inşa çalışmalarının başladığı Kırıkhan ilçesine bağlı Güzelce Mahallesi’nde; içerisinde halı saha, soyunma odaları ve kafeterya bulunan tesisin inşa çalışmaları sürüyor.

Çalışmaların kısa zamanda tamamlanacağını belirten İMAR AŞ yetkilileri, genç ve çocukların spor yapmaları için il genelinde halı sahaların yapımına da başlanacağını belirtti.

Talay’dan Başkan Öntürk’e Teşekkür

Çalışmalara dair düşüncelerini aktaran Güzelce Mahallesi Muhtar Ahmet Talay, 6 Şubat 2023 depremi sonrası genç ve çocukların olumsuz olarak etkilendiğini aktararak “Yapımı devam eden halı saha ve kafeterya projesini gençlerimize armağan eden HBB Başkanımız Mehmet Öntürk’e şahsım ve köyüm adına teşekkür ederim.” diye konuştu.

Haberin video ve fotoğraflarını aşağıdaki linklerden indirebilirsiniz:

https://sendgb.com/xvqg3LdTNAI
https://sendgb.com/iNm0ArYk4Me
---
Hatay Büyükşehir Belediyesi (HBB) Başkanı Mehmet Öntürk’ün “Hatay Ayağa Kalkıyor” ilkesiyle çalışmalarına devam eden HBB ekipleri, bütün alanlarda Hatay’a yatırım kazandırmaya devam ediyor.

Ulaşım, altyapı, turizm ve spor alanlarında yaptığı yatırımlar ile vatandaşların hayatını kolaylaştırmayı hedefleyen HBB ekipleri, Başkanı Öntürk tarafından verilen vaatleri yaptığı projeler ile bir bir yerine getiriyor.

DÖRTYOL’DA İKİNCİ HALI SAHA PROJESİ’NİN TEMELİ ATILDI

Gençlerin modern bir alanda spor yapması adına Antakya ilçesinde başlatılan “Modern Halı Saha” projesinin ikinci adımı Dörtyol ilçesinde atıldı.

HBB, Dörtyol’da Modern Halı Saha Projesini Hayata Geçirdi


HBB bünyesindeki İMAR A.Ş tarafından temeli atılan Dörtyol Yeşilköy Mahallesi’ndeki proje kapsamında bilgi veren HBB, içerisinde kafeterya ile soyunma kabinlerinin bulunduğu halı saha projesinin sosyal kültürel anlamda bölgeye önemli değer katacağını belirtti.

KIYMACI: 10 YILDIR BEKLEDİĞİMİZ HİZMET BİR YILDA BAŞLADI

Dörtyol’da yapımına başlanan projenin 10 yılı aşkındır beklediğini belirten Yeşilköy Mahalle Muhtarı Nazmi Kıymacı, gençlerin stres atmaları için yapılan halı saha ve kafeterya projesi için Başkan Öntürk ve çalışan personellere teşekkür etti.
----
HBB, YAYLADAĞI’NDA ÇARŞI İYİLEŞTİRME PROJESİNE BAŞLADI
Hatay Büyükşehir ve Yayladağı Belediyeleri iş birliğinde HBB İmar AŞ ve Fen İşleri Dairesi Başkanlığı koordinesinde Atatürk Caddesi Çarşı Güzelleştirme Projesi hayata geçiriliyor.

Yayladağı ilçe merkezinde yer alan Atatürk Caddesi’nde iyileştirme ve modernizasyon çalışmaları kapsamında ekipler, çarşıdaki iş yerlerinde yer alan levhalar, klima ve ünitelerin söküm işlemlerine başladı.

ESTETİK VE FONKSİYONEL İYİLEŞTİRMELER YAPILACAK
Proje kapsamında dükkân cephelerinde tek tip kaplama, tente yenileme ve kaldırımların genişletilmesi gibi çalışmalar gerçekleştirilecek.

Ayrıca cadde üzerinde motif ışıklandırmalarının yanı sıra yapı kolonlarının alt ve üst kısımları ile yan tarafları kompozit malzemelerle kaplanacak.

YALÇIN: MODERN BİR ÇARŞIYA SAHİP OLACAĞIZ
Yayladağı Belediye Başkanı Mehmet Yalçın, “HBB’ye, mimarlarımız tarafından sokak iyileştirmesi projesini çizip teslim etmiştik. Sayın Mehmet Öntürk Başkanımıza sonsuz teşekkürlerimizi sunuyoruz. Kendisi de projemize hemen karşılık verdi. Derhal yapılmasıyla alakalı ihaleye çıkım sürecini gerçekleştirdi. Bugün de Atatürk Caddemizin sokak iyileştirmesiyle ilgili üst tentelerin sökümünü yapıyoruz. Son derece modernize bir çarşı olacak. Şimdiden ilçe esnafımıza hayırlı uğurlu olsun.” dedi.

Çalışmalardan dolayı memnuniyetlerini belirten çarşı esnafı ve muhtarlar; Başkan Öntürk ve Başkan Yalçın’a projedeki destek ve hizmetlerinden dolayı teşekkürlerini iletti.

Not: Haberin video ve fotoğraflarının linklerini aşağıdaki linkten indirebilirsiniz:
Video: https://sendgb.com/0CRaTGeN45d

Fotoğraf: https://sendgb.com/7c1oyVQbRY9
